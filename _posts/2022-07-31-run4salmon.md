---
layout: post
title: Run 4 salmon
date: 2022-07-31 23:00:00 -0700
#img: i-rest.jpg # Add image post (optional)
#fig-caption: # Add figcaption (optional)
#tags: [Holidays, Hawaii]
---


Dziś byliśmy na plaży Muir Beach. Miałam ogromną ochotę na trochę plażingu. W północnej Kalifornii, w lecie, jednakże należy wtedy wyposarzyć się w bluzy, czapki i... namiot. (fota na koncu).

Kiedy przyjechaliśmy okoliczny parking był praktycznie zapełniony, a na plaży okazało się, że... była jakaś spora grupa Indian, tzn. natywnych Amerykanów, oddzielonych za sznurem. Byli w kolorowych strojach, niektórzy w piuropuszach, naszyjnikach itd., dokladnie jak na filmach czy zdjęciach. Odbywał się tam jakiś ceremonialny rytułał, było koło, były tańce ("szamańskie")... za nimi powiewały jakieś flagi z dwoma rybami.

Podeszłam tam spokokjnym krokiem z Wandusią na ręku (Błażej odpoczywał w namiocie) zapytać co się tam odbywa. Podszedł nam na powitanie jakiś blondyn blada twarz ubrany w koszulę w etnicznym wzorze. Z uśmiechem powiedział, że odbywa się tam prywatna ceremonia, w której biorą udział 4 plemiona indiańskie, i proszą uprzejmie o "not spectating", czyli nie przypatrywanie się. Jeśli chcemy się dowiedzieć więcej, możemy wejść na stronę

run4salmon.org

Uszanowałyśmy ich prywatność i oddaliłyśmy się. Sprawdzenie o co chodziło zostawiłam na drogę powrotną.

Kiedy zbieraliśmy się z plaży, towarzystwo indiańskie również z niej schodziło. Po drodze mijali nas, większośc już przebrana w normalne, luźne t-shirty, adidasy czy klapki Nike. 
...
Jakiś duży kontrast mi się rzucił w oczy. Trudno to opisać.

O co chodziło?
Nie znam się za bardzo na łososiach, ale są to ryby, które odbywają bardzo długie wędrówki. Łososie są niezbędne dla ekosystemów, i dla Indian też ze względów religijnych są bardzo ważne. 75 lat temu powstała zapora przy górze Shasta, przez którą łososie nie mogą powrócić do swych terenów. Obecnie genetycznie spokrewnione łososie do tych, które tutaj były są w Nowej Zelandii. Plemiona tutejszych Indian współpracują z Maori aby przywrócić łososie do ich oryginalnych terenów. Niestety, rząd Amerykański planuje podwyższenie tamy przy Mt Shasta oraz zmianę przepływu wody z rzeki Sacramento, niszcząc święte dla nich tereny i zmieniając ekosystemy. Dlatego modlą się i odbywają rytułały aby ochronić wody, ryby i natywny sposób życia tutaj. Więcej na stronie, na której można też zobaczyć 20-min film o tej tematyce:

run4salmon.org

Al.

