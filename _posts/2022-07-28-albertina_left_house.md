---
layout: post
title: Albertina finally left the house!
date: 2022-07-26 23:00:00 -0700
description: Witamy na pokładzie!
#img: i-rest.jpg # Add image post (optional)
#fig-caption: # Add figcaption (optional)
#tags: [Holidays, Hawaii]
---


- "Albertina finally left the house!"
- "Yes, I saw her running" 
Tak Deborah i Bev żartowali wczoraj ze mnie przy wspólnym, spontanicznym obiedzie w ogrodzie. Oni wiedzą i czują, że nie spuszczam Wandy
z oka na moment; nawet kiedy oni się z nią bawią, zawsze jestem obok. Nie zostawiam jej pod niczyją opieką (opróćz Błażeja oczywiście), choćbym nie wiem jak była zmęczona. Żadne nianie czy żłobki na tym etapie nie wchodzą w grę. W opisywanej sytuacji
Wandunia spała, w domu była siostra Beva, z którą mamy dobre relacje, a ja wyjątkowo wybiegłam po szybkie zakupy. Przyznaję, czułam się nieswojo i spieszyłam bardzo.

Może to wymagające, ale jak powiedział kiedyś Błażej: "Najważniejszych spraw się nie deleguje".
Dlatego też kiedy niegdyś już Deborah i Bev zaproponowali, że zaopiekują się Wandą któregoś wieczoru a my możemy sobie
wyjść i spędzić czas razem oczywiste było dla mnie, że to jeszcze za wcześnie. Poza tym przy karmieniu/uspokajaniu piersią wciąż mamy z Wandunią
dodatkowy wymiar więzi, który też trzyma nas przy sobie fizycznie.

W dalszej rozmowie wspomniałam bodajże, że kiedyś niedługo trzeba będzie ograniczyć to nasze karmienie, żeby zacząć przygotowywać "miejsce"
dla rodzeństwa dla Wandy. Na to Deborah zareagowała energicznie:
- "Chyba nie chcecie mieć kolejnego dziecka tak od razu ("surely not right away?")
Odpowiedziałam, że raczej tak. Chcemy skomasować okresy pieluchowe, zażartowałam.
- "You will never get your career back!" - odpowiedziała Deborah, i chyba sama się zaskoczyła swoją wypowiedzią, bo szybko dodała: "well, maybe not never, but it will be extremely hard" (jakoś tak).
- "We will make it work", powiedziałam. 

Wypowiedź Debory wybrzmiewała jeszcze przez jakiś czas echem w mojej głowie. Nie dlatego, żebym jej uwierzyła. Tylko dlatego, że muszę to mieć poukładane w sobie. Jestem przede wszystkim mamą i żoną (żoną i mamą?), szczęśliwą pośród błogosławieństw które na mnie spłynęły w tych rolach. Kariera - być może będzie musiała być w jakimś stopniu poświęcona. Ale ufam, że nie w większym niż jest to konieczne. Wiem, że mogę liczyć tu na ogromne wsparcie Błażeja i od niedawna mam już plan na siebie, co daje mi spokój. Teraz jest czas kiedy skupiamy się na Wandusi i Błażeja rozwoju zawodowym. Za 2 lata przyjdzie czas kiedy postaram się wrócić na studia i dorobić kwalifikację terapeuty językowego i później łączyć pracę naukową i klinczną. Samo to marzenie daje mi nadzwyczaj dużo nowej energii i pokłady spokoju na teraz. Teraz jeszcze, żeby Błażej odkrył swoje marzenie i zawodowe powołanie. Jesteśmy w idealnym miejscu do takich rozmyślań :)

Al.
